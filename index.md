---
layout: default
---

# Hakkımızda
Codeswitch ekibi olarak dünyayı daha erişilebilir ve daha adil bir yer yapmayı hedefliyoruz! Bu hedef doğrultusunda özellikle engelli bireylerin hayatını kolaylaştıracak erişilebilirlik teknolojileri, NLP ve makine öğrenmesi gibi teknolojilerden yararlanan yazılım ürünleri ve eğitimde fırsat eşitliği sağlayan oyunlar üretiyoruz.

Akademiyle sanayinin iş birliğinin insanlığın ve teknolojinin daha ileriye gidebilmesi için mutlak bir gereklilik olduğuna inanıyoruz. Bu sebeple ekibimizde akademisyenlere yer veriyor, çalışmalarımızı bilimsel temellere dayandırmaya özen gösteriyoruz. Dilbilim, doğal dil işleme, dil edinimi, erişilebilirlik teknolojileri gibi alanlardaki gelişmeleri yakından takip ediyor, kongre ve sempozyumlara katılıyor ve akademik literatüre yayınlarımız ile katkıda bulunuyoruz.

Şu sıralar TÜBİTAK’tan 1512 desteği alarak başladığımız Minik Eller projemiz üzerinde çalışıyoruz. Minik Eller ile sağır çocukların anadil edinimine katkıda bulunmayı hedefliyoruz. Projemiz hakkında detaylı bilgi almak isterseniz, sitemizin ilgili sekmesini ziyaret edebilirsiniz.

Ekibimizi yakından tanımak ve üzerinde çalıştığımız güncel projelerimizi öğrenmek için sosyal medya hesaplarımızı takip edin!
[Instagram] (https://www.instagram.com/teamcodeswitch)
[Facebook] (https://www.facebook.com/Codeswitch-Software-100650571928785)
[Twitter] (https://twitter.com/teamcodeswitch)
[LinkedIn] (https://www.linkedin.com/company/codeswitch-software)

# Ekibimiz
### Kadir Gökgöz
Boğaziçi Üniversitesi Dilbilim Bölümü’nde öğretim üyesi olarak araştırmalarına devam eden Kadir Gökgöz, dil edinimi ve işaret dili alanlarında çalışmakta. Codeswitch’te proje koordinatörlüğünün yanı sıra içerik üretimi ve kalite kontrol süreçlerinden sorumlu.

### Büşra Marşan
Boğaziçi Üniversitesi Dilbilim Bölümü’nde yüksek lisansına devam eden Büşra Marşan, Codeswitch’te iş geliştirme, pazarlama ve yazılım süreçlerinden sorumlu. 

### Neslihan Kara
Boğaziçi Üniversitesi Dilbilim Bölümü ve Coyotiv School of Software Engineering mezunu Neslihan Kara, Codeswitch’te yazılım geliştirme süreçlerinden sorumlu.

### Demet Terzi
Farklı kurumlarda işaret dili eğitmenliği yapan Demet Terzi, Codeswitch’te işaret dili modelliği, içerik üretimi ve topluluk iletişiminden sorumlu. Minik Eller uygulamamızın eğitim materyallerinde Demet’i görebilirsiniz! 

### Elvan Tamyürek Özparlak
Boğaziçi Üniversitesi Dilbilim Bölümü’nde yapılan araştırmalarda önemli görevler üstlenen ve yine aynı bölümde işaret dili eğitmenliği yapan Elvan Tamyürek Özparlak, Codeswitch’te işaret dili eğitim materyallerinin hazırlanmasından ve kalite kontrolünden sorumlu.



# Minik Eller
Minik Eller, okul öncesi yaş grubuna yönelik bir işaret dili öğretme uygulamasıdır. Çocukların bilişsel ve dilsel gelişimi göz önünde bulundurularak hazırlanan Minik Eller uygulaması, özellikle anadil edinimini desteklemeyi hedeflemektedir.

Minik Eller uygulamasını yakından tanımak istiyorsanız App Store veya Google Play Store üzerinden indirebilirsiniz.

Uygulama hakkında detaylı bilgi almak için [Sıkça Sorulan Sorular](./faq.md) sayfamızı ziyaret edebilirsiniz.

