---
layout: default
---
# Sıkça Sorulan Sorular

## Minik Eller nedir?
Minik Eller, dilbilimciler ve uzman yazılımcılar tarafından geliştirilmiş bir işaret dili öğretmeni mobil uygulamasıdır. Özellikle sağır çocukların anadil edinimini desteklemeyi hedefleyen Minik Eller ile her yaştan Sağır ve duyan çocuk işaret dili öğrenebilir.


## Neden Minik Eller uygulamasını indirmeliyim?
Minik Eller, dilbilim ve yazılım uzmanları tarafından okul öncesi yaş grubundaki çocukların bilişsel ve dilsel gelişimine uygun olarak geliştirilmiştir. Uygulamanın görsel dili, içerikleri ve dinamikleri, çocukların dil edinimini destekleyecek şekilde tasarlanmıştır. Bu sebeple Minik Eller, bilimsel verilere dayanan yöntemleri ile işaret dili öğrenimini hızlandırmaktadır.

Özellikle duyan ebeveynlere sahip Sağır çocukların dil verisine erişebilmesi, anadil ediniminde kritik rol oynamaktadır. Çocuğunuzun dilsel ve bilişsel gelişiminin yaşıtlarının gerisinde kalmaması, çocuğunuzun anadil ediniminin desteklenmesi için Minik Eller uygulamasını indirebilirsiniz. 

Pedagojik hassasiyetler gözeterek geliştirilen Minik Eller uygulaması, hem Sağır çocuklara hem de duyan çocuklara hitap etmektedir.


## Çocuğumun iki dilli yetişmesinin faydaları nelerdir?
Özellikle duyan ebeveynler, Sağır çocuklarının iki dilli yetişmesi konusunda zaman zaman kararsızlıklar yaşamaktadır. Koklear (cochlear) implant sürecine girecek çocukların implant ameliyatı olana kadar işaret dili öğrenmesi, implanttan sonra da konuşulan dili öğrenmesi pek çok uzman tarafından tavsiye edilmektedir. 

İmplant süreci başlayana kadar işaret dili verisi almayan çocuklar, bilişsel pek çok süreç için kritik dönem olan 0-3 yaş arasında anadil edinimini tamamlayamaz. Bu da çocukta hayat boyu kalıcı, olumsuz etkiler bırakabilir. 

İki dilli yetişen çocuklar, dil edinimi sürecinde herhangi bir güçlük yaşamaz. 
İki dillilik, çocukların kafasını karıştırmaz. 
İki dilli yetişen çocuklar, öğrendikleri her iki dili de anadil seviyesinde konuşur.


## Çocuğum neden okul öncesi dönemde işaret dili öğrenmeli?
Okul öncesi dönemde dil edinimi çok hızlı ve etkili bir şekilde gerçekleşmektedir. Çocukların dil öğrenimi için altın değerinde olan bu çağda Sağır çocukların muhakkak işaret dili verisi alması, işaret dili öğrenmeye başlaması gerekmektedir. Bu dönemde dil verisi almayan çocuklar, hayatlarının ileriki dönemlerinde dil öğrenmekte güçlük çekmektedir.

Duyan çocuklar için de öğrenmenin hızlı gerçekleştiği bu dönem, işaret dili gibi ikinci bir dilin öğrenilmesi için epey verimli bir zaman aralığı sunmaktadır.


## Çocuğumla beraber ben de Minik Eller’i kullanarak ben de işaret dili öğrenebilir miyim?
Evet! Çocuğunuzun daha iyi öğrenebilmesi için uygulamayı beraber kullanmanızı tavsiye ederiz. 


## Minik Eller uygulamasını nasıl kullanmalıyız?
Minik Eller uygulamasındaki Kelime Öğretmeni bölümünden işaret kelimeleri öğrenebilir, Oyun bölümünden ise kelime bilginizi test edebilirsiniz. Kelime öğrenimini pekiştirmek için her gün belli bir zaman aralığında Kelime Öğretmeni bölümünde tekrar yapılmasını tavsiye ederiz.

Çocuğunuzun kelime bilgisini ve yaşıtlarına göre dil edinimini takip etmek için Minik Eller’in Ebeveyn Ekranı’nı kullanabilirsiniz.

Minik Eller uygulamasının nasıl kullanılacağını daha detaylı bir şekilde öğrenmek isterseniz, YouTube kanalımızdaki videoları izleyebilirsiniz. 


## Çocuğumun dilsel gelişimini Minik Eller uygulaması ile nasıl takip edebilirim?
Minik Eller uygulaması, ebeveynlere çocuklarının kelime bilgisini ve yaşıtlarına göre dilsel gelişimini raporlamaktadır. Çocuğunuzun gelişimini takip etmek için Minik Eller uygulamasının Ebeveyn Ekranı bölümünü inceleyebilir, dilerseniz buradaki raporları dışa aktararak doktorunuzla da paylaşabilirsiniz.


## Minik Eller’in diğer işaret dili uygulamalarından farkı nedir?
Minik Eller, dilbilimciler ve Sağır işaret dili eğitmenleri tarafından çocuklara özel olarak hazırlanmıştır. Hem içerikler, hem de uygulama dinamiği ile çocukların bilişsel ve dilsel gelişimini en iyi şekilde desteklemektedir.

Makine Öğrenmesi, Adaptif Seviye Algoritması gibi üst düzey teknolojiler ile donatılmış Minik Eller uygulaması, çocuğunuzun ne hızda ve nasıl öğrendiğini öğrenir, buna uygun çalışma programları sunar. Çocuğunuzun öğrenmekte zorlandığı kelimeleri Oyun kısmında daha sık karşısına getirerek bu kelimeleri iyice pekiştirmesini sağlar.

Ebeveynlere çocuklarının kelime bilgisini ve dilsel gelişimini yakından takip etme olanağı sunan Minik Eller uygulaması ile çocuğunuzun dil edinimi süreçlerinde aktif rol oynayabilirsiniz.


## Duyan çocuklar da Minik Eller’i kullanabilir mi?
Evet! Seslendirme, altyazı gibi özelliklere sahip Minik Eller uygulaması duyan çocuklara da hitap edecek şekilde tasarlanmıştır.


## Yaşça daha büyük çocuklar da Minik Eller’i kullanabilir mi?
Evet! Oyunlaştırma teknikleri kullanılarak hazırlanan Minik Eller uygulaması, çekici görsel dili ve altyazı, seslendirme gibi seçenekleri ile yaşça daha büyük çocuklara da hitap edecek şekilde tasarlanmıştır.


Sorunuzun cevabını bu sayfada bulamadınız mı? Bize info@codeswitchyazilim.com adresinden ya da sosyal medya hesaplarımız üzerinden ulaşarak merak ettiğiniz her şeyi sorabilirsiniz. 


_yay_

[back](./)
